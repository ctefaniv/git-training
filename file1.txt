<<<<<<< HEAD
       Contra spem spero!
         Леся Українка
=======
﻿Contra spem spero!
Леся Українка
>>>>>>> 2ece8368a123bf9d4373e9538412918c3d5ef718

Гетьте, думи, ви, хмари осінні!
То ж тепера весна золота!
Чи то так у жалю, в голосінні
Проминуть молодії літа?

Ні, я хочу крізь сльози сміятись,
Серед лиха співати пісні,
Без надії таки сподіватись,
Жити хочу! Геть думи сумні!

Я на вбогім сумнім перелозі
Буду сіять барвисті квітки,
Буду сіять квітки на морозі,
Буду лить на них сльози гіркі.

І від сліз тих гарячих розтане
Та кора льодовая, міцна,
Може, квіти зійдуть – і настане
Ще й для мене весела весна.

<<<<<<< HEAD
=======

>>>>>>> a7dde29acbe1680f0f496db0ca75be32016890f8
Я на гору круту крем’яную
Буду камінь важкий підіймать
І, несучи вагу ту страшную,
Буду пісню веселу співать.

<<<<<<< HEAD
=======

>>>>>>> a7dde29acbe1680f0f496db0ca75be32016890f8
В довгу, темную нічку невидну
Не стулю ні на хвильку очей,
Все шукатиму зірку провідну,
Ясну владарку темних ночей.

<<<<<<< HEAD
=======

>>>>>>> a7dde29acbe1680f0f496db0ca75be32016890f8
Так! я буду крізь сльози сміятись,
Серед лиха співати пісні,
Без надії таки сподіватись,
Буду жити! Геть думи сумні!

<<<<<<< HEAD
Першодрук
Автограф
))))
=======








«Як дитиною, бувало…»
	Леся Українка

 Як дитиною, бувало,

Упаду собі на лихо,

То хоч в серце біль доходив,

Я собі вставала тихо.

 «Що, болить?» – мене питали,

Але я не признавалась –

Я була малою горда, –

Щоб не плакать, я сміялась.

 А тепер, коли для мене

Жартом злим кінчиться драма

І от-от зірватись має

Гостра, злобна епіграма, –

 Безпощадній зброї сміху

Я боюся піддаватись,

І, забувши давню гордість,

Плачу я, щоб не сміятись.





>>>>>>> 2ece8368a123bf9d4373e9538412918c3d5ef718
